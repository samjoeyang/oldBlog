---
layout: post
status: publish
published: true
title: 紫白訣
author:
  display_name: Samjoe Yang
  login: blogerlogin
  email: youremail@example.com
  url: http://needis.me
author_login: blogerlogin
author_email: youremail@example.com
author_url: http://needis.me
wordpress_id: 12
wordpress_url: http://samjoeyang.wordpress.com/2007/08/16/%e7%b4%ab%e7%99%bd%e8%a8%a3
date: '2007-08-16 08:48:35 +0800'
date_gmt: '2007-08-16 00:48:35 +0800'
categories:
- NeedIsMe
tags:
- 知识
- 紫白訣
- 古文
comments: []
---
<div id="msgcns!A634C4CD7A14B666!538" class="bvMsg">
<p>紫白訣<br />九宮飛泊解<br />紫白飛上篇<br />紫白飛宮，辨生旺退煞之用，三元分運，判盛衰興廢之時。<br />紫白，洛書九星也。如坎宅，一白入中，二黑在乾，八宅均以本宅入中，照此飛去，九星各有五行，八方飛星來生中宮為生，乾宅遇二黑、五黃、八白土來生是，與中宮比和為旺，乾宅遇七赤金是，中宮去生八方為退，乾宅遇一白水是，八方來剋中宮為煞，乾宅遇九紫火是，中宮去剋八方為死，乾遇三碧四綠木是，三元即上中下三元，得元運則與盛，失元運則衰廢。<br />生旺宜與，運未來而仍替。退煞當廢，運方交而尚榮，總以氣運為之君，而吉凶隨之變化。<br />如得當時元運、旺氣，則後交退煞之運而尚榮，如不得元得令，後遇生旺運而仍替，總以三三元氣運為主，得元則吉，失元則凶。<br />然以圖之運論體、書之運論用、此法之常也。<br />以圖運參書、書運參圖、此法之變也。<br />河圖之運，以甲丙戊庚壬五子，配水火木金土五行，五子分元，五行定運，秩然不紊。<br />甲子十二年為水運，丙子十二年為火運，戊子十二年為木運，庚子十二年為金運，壬子十二年為土運，秩然不紊也。<br />以圖運論體，書運論用，此法之常也，以圖運參書，書運參圖此法之變也。<br />河圖之運，即五子運也，八宅坐定之星為體，由宅星飛佈八方為用，洛書之用，即上中下三元大小運也，有時用圖兼書，有時用書兼圖，常變互用之法也。<br />凡屋層與間，值水數者，喜金水運，值木數者，嫌金火運，火金土數依此類推。<br />屋之一層六層，一間六間者為水數值，庚子十二年金運為生、甲子十二年水運為旺值五子運，俱喜生旺而忌剋洩。<br />生運發丁而漸榮，旺運發祿而驟富，退運必冷退絕嗣，殺則橫禍官災，死主損丁，吉凶常半，應如桴鼓，圖運有然。<br />五行屋數遇五子運來生者，發丁而榮顯，比和者發貴而發財，屋生運者為退，主貧窮殀絕，運來剋屋則禍生不測，官事連綿，屋剋運者為死，但比運來剋屋為輕。<br />九星遇此，喜忌亦同，木星金運，宅逢劫盜之凶，火曜木元，人沐恩榮之喜，書可參圖，蓋如是也。<br />洛書三四木星遇河圖庚子金運，木被金剋故逢劫盜，洛書九紫火星遇河圖戊子木運，木能生火，故沐恩榮，木星火曜，洛書，五行也，金運，木元河圖五行也，洛書之吉凶參用河圖之元運。<br />洛書之運，上元一白、中元四綠、下元七赤，各管六十年，謂之大運。上元一、二、三，中元四、五、六，下元七、八、九，各管二十年，謂之小運。<br />元運既分，更宜論局，如八山，上元甲子、甲戍二十年，得一白龍穴，一白方砂水，一白方居住，名元龍主運，發福非常，至甲申、甲午二十年，得二黑龍穴，二黑方砂水，二黑方居住，各旺星當運，發福亦同，一元如是，三元可知，二者不可兼得，或當一白司令，而震巽受元運之生，四綠乘時，而震巽合元運之旺，此方居住，亦慶吉祥。<br />先天之坎在兌，後天之坎在坤，上元之坤、兌，未可言衰，先天之巽在坤，後天之巽在兌，中元之兌坤，亦可云旺，此卦之先後天運，可合論者也。<br />一白司上元，而六白同旺，四綠主中元，而九紫俱興，七赤居下元，而二黑並廢，此即河圖一六共宗、二七同道、三八為朋、四九為友之義，圖可參書，不信然乎？<br />或局未得運，而局之生旺財方，有六事得地者，發福亦同。水為上，山次之，高樓殿塔亭台之屬，又其次也。再論其山，與山之六事，如門路井灶之類。次論其層與層之六事，或行大運，或行小運，俱可富榮。否則佈置六事，合山與層及其間數生旺，則關煞俱避，若河洛二運未交，僅可小康而已。<br />局之六事：<br />外六事，凡屋外橋廟山水之屬，皆是山層間之六事。<br />內六事，凡屋內門戶井空罨之屬，皆須從局上，山上飛佈九宮，生旺為福，剋洩為禍，如六事排在局山層間之生旺方，不犯關煞，一交河洛二運，發福非常，未交運則僅小康，若排在關煞方，不交運猶可，苟一得運，則興災作禍之不可當也。<br />夫八門之加臨，非一九星之弔替。多方納音，支干之管煞，有統臨專臨之名，而入中太歲之為旺、為生，最宜詳審，管山星宿之穿宮，有逆龍順飛之例，而入中禽星之或生剋，尤貴同參。<br />八門加臨非一、九星之吊替至若干支納音之生煞、有統臨專臨之異、而每太歲入中宮、並詳生旺、管山星宿之穿宮、有逆飛順飛之例、而每歲禽星入中宮、同參生。如上元一白起甲子十年、已已在中宮、甲戌十年、戊寅在中宮。中元四綠甲子十年、壬申在中宮。甲戌十年、辛巳在中宮。下元七赤起甲子十年、丙寅在中宮。甲戌十年、乙亥在中宮。每年先以中宮納音、復以所泊宮星、與八山論生比、所以謂統臨之君也。<br />何謂統臨，即三元六甲也，六甲雖同，三元之泊宮則異，中宮之支干，納音亦異。<br />三元俱有六甲，而泊宮各不同，上元甲子泊坎宮，中元甲子泊巽宮，下元甲子泊兌宮，支干納音者，即下文上元己巳入中，納音木，中元壬申入中，納音金之類。<br />如上元一白坎，於本宮起甲子，逆數至中宮得己巳木音也，中元四綠巽於本宮起甲子，逆數至中宮得壬申金音也，下元七赤兌於木宮起甲子，逆數至中宮得丙寅火音也，每十年一易，此其異也。<br />如上元甲子十年，己巳在中宮，甲戍十年，則己卯，中元甲子十年，壬申在中宮，甲戍十年，則壬午。<br />上元六甲，坎上起甲子，己巳入中。中元巽上起甲子，下元兌上起甲子。<br />每甲以中宮納音，復以所泊宮星，與八山論生比，此所謂統臨之名也。<br />如上元甲子，己巳入中納音木，是洩坎山也，上元甲子，坎上泊甲子納音金，是生坎山也。<br />何謂專臨，即六甲旬飛到八山之干支也，三元各以本宮所泊，隨宮逆數，至本山，得何干支，即以此干支，入中宮順佈，以論八山，生旺則吉，剋煞則凶。<br />如上元甲子泊在坎，隨宮數去，乙丑離、丙寅艮，如此逆挨數到坎上得癸酉，即以癸酉入中順佈，則甲戍乾，乙亥兌，丙子艮，順排一週看係何山，值何干支，即以所值干支之納音，與八山較生剋，生山者吉，剋山者凶。<br />又當與本宮原坐星煞合論，或為生見生，或為生見煞，或為旺見生，或為旺見退，禍福霄壤，一一參詳，此所謂專臨之名也。<br />如上元甲子在坎，是甲子為原坐星，由坎逆數到坎為為癸酉，遂以癸酉入中順飛到坎為戊寅，即以戊寅與原坐甲子合論生剋，如前為生，而後飛到之星與山又相生，是為生見生，如相剋則為生見煞，若前飛來泊宮之坐星，與此山為旺，而後飛到之星，如被坐山相剋，是為旺見退。<br />統臨、專臨皆善，吉莫大焉。統臨不善，而專臨善，不失為吉。統臨善，而專臨不善，不免於凶，然凶猶未甚也。若統臨專臨皆不善，斯凶禍之來，莫可救也。<br />束統臨專臨，尤歸重於專臨。【統臨三成，專臨七成】<br />至於流年干支，亦入中宮順飛，以考八山生旺。如其年不得九星之吉，而得歲音之生旺，則修動亦獲吉徵。<br />如甲子年，甲子入中，乙丑在乾，丙寅兌，順飛八山，將其納音與八山較生旺，八山俱有流年九星入中，從中</p>
</div>
